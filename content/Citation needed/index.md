---
title: Citation needed
summary: Kiktől és honnan tanultam, ami alapján kialakult a jelenlegi világképem. Számomra a legfontosabb olvasmányok ezek voltak.
date: 2024-05-20
draft: false
---
**Jézus** (Biblia - A tékozló fiú)
Ő volt, akitől először hallottam meg, hogy létezik feltétlen szeretet, tehát valakit elfogadhatunk anélkül, hogy cserébe elvárnánk tőle bármit.

**Geréb Ágnes** 
https://www.ted.com/talks/agnes_gereb_and_dorka_herner_what_do_we_bring_and_what_do_we_carry_the_fate_of_our_models
Ő volt, aki megmutatta, hogy a kulturális kötöttségek és beidegződések nem feltétlenül véglegesek (vagy akár igazak) és lehetséges keresni az utamat.

**Jean Liedloff** (Az elveszett boldogság nyomában - A Kontinuum elv)
https://moly.hu/konyvek/jean-liedloff-az-elveszett-boldogsag-nyomaban
*Venezuela ​dzsungeleiben egy fiatal amerikai felkeresi a ma is kőkorszaki körülmények között élő jekána indiánokat. Ezeknek a „vadembereknek” a szemmel látható boldog és kiegyensúlyozott élete lenyűgözi, és két és fél évet tölt el a törzsnél. Az ott töltött hónapok során egyre inkább az kezdi érdekelni, hogy mi az oka annak, hogy az indiánok annyival boldogabbak nálunk civilizált embereknél. Az első meglepő megfigyelése, hogy a jekánák nyelvéből hiányzik a munka kifejezés, és ezzel együtt mindaz, amit mi munka alatt értünk: a muszájból, erőfeszítések árán végzett tevékenység, kevés élvezettel. Számukra minden tevékenység öröm, a megerőltető tennivalók közben vicceket mesélnek egymásnak, és jókat szórakoznak. Minden tevékenységük közben saját jól-létüket növelik. Ha a szomszédos törzsekkel üzletelnek, a jó kapcsolat megőrzése mindig fontosabb számukra, mint a jó alku. Jean Liedloff az indiánok boldogabb életének kulcsát a csecsemőkkel és a gyermekekkel való bánásmódban találja meg. A kontinuum (folytonosság) elve az evolúció alatt kialakult emberi szükségleteket jelenti. Az indiánok a gyerekek eredeti szükségleteit követik, azokat az igényeket, amelyeket a csecsemő magával hozott. A gyermeket mindenhova magukkal viszik, ott van, ahol az élet zajlik, és folyamatosan karban, illetve hordozókendőben tartják. Az újszülöttet nem hagyják egyedül akár alszik, akár ébren van, és legfőképp akkor nem, ha sír. A folyamatosan karban tartott csecsemő azt érzi, hogy minden rendben van, hogy alapvetően jó és szívesen látott vendég a családban. A csecsemő, majd később a kisgyermek is az édesanyával – vagy édesapával, nagymamával, testvérrel – van nappal, éjjel pedig az anya mellett alszik. A rácsos ágy, a külön szoba, a járóka, a babakocsi nem létezik. A civilizált ember inkább az eszére, mint az ösztöneire hallgat. Pedig a kisbabákkal való törődésben nincs helye az intellektusnak – állítja Liedloff. Ahogy az anyaméhben minden az elvártaknak megfelelően történt, a csecsemő a továbbiakban is számít rá, mondhatni biztos benne, hogy a történések megfelelnek elvárásainak. Ez azonban a modern világban szinte soha nem következik be. Mi történik akkor, ha ezek a magunkkal hozott elvárások nem teljesülnek, ha az ember ösztönös igényei nem elégülnek ki? Vajon hiányzik-e ez későbbi életünkben, tovább tudunk-e lépni, képesek leszünk-e egyáltalán egy boldog, kiegyensúlyozott életre? A könyv pszichológus szerzője megfigyelései alapján írja le a kontinuum-elvet, amelyben a boldogság nem egy elérendő cél, hanem egy természetes állapot.*

**Marshall Rosenbeng** (A szavak ablakok, vagy falak)
https://www.youtube.com/watch?v=g8dDDtjrrow
https://www.youtube.com/watch?v=6XjmrLkgp14
https://moly.hu/konyvek/marshall-b-rosenberg-a-szavak-ablakok-vagy-falak
*Dr. Rosenberg hosszú évek óta azt tanítja, hogy ha megtanulunk igazán tisztán és hatékonyan kommunikálni, tehát valóban szót érteni egymással, képessé válunk arra, hogy elejét vegyük a véres harcokhoz, háborúkhoz vezető konfliktusoknak.*
*Könyvében így ír felismeréséről: "Miközben együttérzésünk fenntartásának tényezőit vizsgáltam, meglepett, hogy mekkora szerepe van a nyelvezetnek és a szóhasználatnak. Kidolgoztam a kommunikációnak – a beszédnek és a figyelésnek – egy olyan módját, amely lehetővé teszi, hogy valódi kapcsolatba kerüljünk önmagunkkal és másokkal, és természetes együttérzésünk tág teret kapjon. A kapcsolatteremtésnek ezt a modelljét erőszakmentes kommunikációnak neveztem el. Az erőszakmentes szót Gandhi értelmezésében használom, tehát a természetes együttérzésünk kifejezésére – arra az állapotra, amikor az erőszak elhagyja a szívet. Ha nem is tartjuk beszédmódunkat „erőszakosnak”, szavaink akkor is gyakran fájdalmat és bánatot okoznak saját magunknak vagy másoknak. Az általam javasolt folyamatot együttérző kommunikációnak is nevezhetjük."*

**Máté Gábor · Gordon Neufeld** (A ​család ereje)
https://thewisdomoftrauma.com/
https://moly.hu/konyvek/mate-gabor-gordon-neufeld-a-csalad-ereje
*A bennünk szunnyadó természetes szülői ösztönöket felébresztve A család ereje segítségével arra koncentrálhatunk, hogy milyen szerepet kell betöltenünk a gyerekeink életében. Az a modern keletű rögeszme, hogy a szülői nevelés olyan készségek együttese, amelyekre akkor tehetünk szert, ha a szakértők tanácsait követjük, valójában az intuícióink és a gyermekkel való kapcsolatunk elvesztéséből fakad. A szülőség ugyanis nem más, mint kapcsolat. Ha a szülői szerepünk biztos lábakon áll, a természetes ösztöneink aktiválódnak, és ezek elirányítanak bennünket azzal kapcsolatban, hogy hogyan neveljük és oktassuk a gondoskodásunkra bízott gyermekeket. A titok nyitja, hogy tiszteletben kell tartanunk a gyermekeinkkel való kapcsolatot minden velük való érintkezésünkben.*
*A család ereje visszahelyezi jogaiba a szülőt, az elméleti háttér megismertetésén túl pedig gyakorlati tanácsokkal szolgál, hogy visszataláljunk ősi szerepünkbe. Segít, hogy gyermekeinknek irányt mutassunk, hogy megtapasztalhassák a család erejét.*

**Bessel van der Kolk** (A ​test mindent számontart)
https://moly.hu/konyvek/bessel-van-der-kolk-a-test-mindent-szamontart
*Ez ​a mélyen emberi könyv átfogó megértést kínál a trauma okairól és következményeiről, reményt és világosságot nyújtva mindenki számára, aki megtapasztalta a trauma pusztító hatását. A trauma korunk egyik legnagyobb társadalmi kihívása, nemcsak a balesetek és a bűncselekmények folytán, hanem a szexuális és a családon belüli erőszak, illetve a közösségeken és iskolákon belüli bántalmazás által okozott rejtett károk miatt is.*
*Bessel van der Kolk a kutatás és a klinikai gyakorlat élvonalában eltöltött több mint harminc év tapasztalatából merítve bemutatja, hogy a trauma lényegét képező rettegés és elszigeteltség szó szerint átformálja az agyat és a testet, és hogy a traumatizált emberek miért élnek át érthetetlen szorongást, tompultságot és elviselhetetlen dühöt. Magyarázatot kapunk arra, hogy a trauma miként hat a koncentrációjukra, az emlékezetükre, illetve arra a képességükre, hogy bizalmon alapuló kapcsolatokat alakítsanak ki vagy akár otthon érezzék magukat a saját testükben.*
*'A test mindent számontart' inspiráló történet arról, hogy néhány terapeuta és tudós – bátor és emlékezetes pácienseikkel együtt – miként törekedett arra, hogy beépítse az agytudomány, a kötődéskutatás, valamint a testtudatosság legújabb ismereteit azokba a kezelési eljárásokba, amelyek megszabadíthatják a traumatúlélőket a múlt zsarnoki uralmától. Bepillantást nyerünk abba, milyen erőteljes hatással lehetnek az emberi kapcsolataink – akár a családon belül, akár a tágabb közösségünk szintjén – mind a sérülés, mind a gyógyulás szempontjából.*

**Bruce D. Perry** (A ​ketrecbe zárt fiú)
https://moly.hu/konyvek/bruce-d-perry-maia-szalavitz-a-ketrecbe-zart-fiu
*Mit ​tanulhatunk a traumát átélt gyerekektől a veszteségről, a szeretetről és a gyógyulásról?*
*Mi történik, ha egy kisgyereket trauma ér? Hogyan hat a bántalmazás az agyra képes-e meggyógyulni? Bruce Perry páciensei elképzelhetetlen rémségeket éltek át: népirtást, szüleik meggyilkolását, családi erőszakot, szekrényben és ketrecben, világtól elzárt szektában töltött éveket. A kiváló gyerekpszichiáter történetei azt példázzák, hogy a trauma miként hat a gyerekek agyára, hogyan befolyásolja személyiségük alakulását. Ismerteti, milyen kreatív módszerekkel képes enyhíteni a súlyosan traumatizált gyerekek fájdalmát, hogy egészséges felnőttekké válhassanak. A rendkívüli szaktudással és empátiával megírt, szívbe markoló könyv drámai erővel figyelmeztet arra, hogy csak akkor remélhetjük a gyógyulást, csak akkor tudunk segíteni a traumák leküzdésében, a továbblépésben, ha minél jobban megismerjük az agy működését.*

**Yuval Noah Harari** (Sapiens)
https://moly.hu/konyvek/yuval-noah-harari-sapiens
*A tűz tett minket veszedelmessé. A pletyka együttműködővé. A mezőgazdaság még éhesebbé. A mitológia tartotta fenn a törvényt és a rendet. A pénz adott valamit, amiben mind bízhatunk. Az ellentmondások teremtették meg a kultúrát. A tudomány tett minket a teremtés urává. De egyik sem tett boldoggá…*
*A világhírű jeruzsálemi egyetemi tanár szerint így foglalható össze annak története, ahogyan jelentéktelen majmokból a világ uraivá váltunk.*

**Herner Dorka** (Lélekmódváltás)
https://moly.hu/konyvek/herner-dorka-lelekmodvaltas
*Sokan ​nem értjük még magunkat sem – vajon mi a bajunk, mikor elvileg elégedettek lehetnénk? Úgy látjuk, hogy másoknak sokkal súlyosabbak a gondjaik, miközben azt érezzük, hogy bennünk van a hiba, vagy abban, amit csinálunk, amiért nem tudunk fölszabadultabb életet élni.*
*Pszichológusként tapasztalom, hogy nincs fölmentése senkinek, legyen akármilyen gazdag, legyen bárhány gyereke vagy diplomája: élni mindahányunknak emberpróbáló. Lelkünk állapotát nem lehet úgy összemérni, mint a lábhosszunkat, és nincs traumamérleg sem, amire rárakhatnánk egyikünk vagy másikunk nehézségeit.*
*Nem hibásak vagyunk, hanem köztünk és a fölszabadult élet közt húzódik egy üvegplafon, amit viszont lehetséges áttörnünk! Ha problémáink alábecsülése vagy elfojtása helyett eszközöket használunk, akkor a nehézségeink feleannyira sem fognak nyomni, a belső szabadságunk pedig a duplájára nőhet.*
